```{warning}
De documentatie is nog volop in ontwikkeling
```
## Type licenties

Nu we meer en meer gebruik maken van Open Source software, leek het me een goed idee om nog een keer stil te staan bij Open Source Licenties en waar je op moet letten. Immers de ene Open Source licentie is de andere niet.


## Wat is een Open Source Licentie?

Alle code en alle software valt onder het auteursrecht (copyright) en mag dus niet zomaar worden gebruikt. Vaak wordt door middel van een licentie bij de code aangegeven wat de voorwaarden zijn waaronder gebruik van de software mag plaatsvinden. Dit geldt dus ook voor de Open Source software en de code van Open Source software. Met het grote verschil dat een Open Source licentie veel meer vrijheden geeft dan een propriëtaire licentie. De gedachte achter Open Source is immers dat de code van software open en vrij beschikbaar is voor iedereen, zodat iedereen voort kan bouwen op de software, de eventuele bugs in software kan herstellen, de software kan voorzien van nieuwe features en de software kan integreren in andere applicaties of delen hergebruiken in compleet andere situaties. Over het algemeen hebben Open Source licenties een aantal dingen gemeenschappelijk. Zo wordt aansprakelijkheid van de auteur zo ver mogelijk uitgesloten, krijgt de gebruiker het recht de software en code aan te passen en te verspreiden en is naamsvermelding van de originele auteur vaak verplicht. Dit gezegd hebbende zitten er ook verschillen tussen de Open Source licenties waarbij je bijvoorbeeld bij de ene Open Source licentie meer voorwaarden hebt m.b.t. aanpassen en verspreiden van de software en code dan bij een andere Open Source licentie. Daarom is het belangrijk dat je de Open Source licentie controleert en begrijpt van de open source software die je wilt gebruiken.

## Welke type Open Source Licenties zijn er?

Vaak worden Open Source licenties onderscheiden op het type wederkerigheid dat gehanteerd wordt. Dat principe wordt ook wel ‘copyleft’ genoemd, om de tegenhang met het protectionistische copyright (auteursrecht) aan te geven. We maken dit onderscheid omdat de mate van wederkerigheid een sterk effect heeft op de regels die moeten worden nageleefd. We onderscheiden dan 3 smaken:

### Permissive (toegeeflijk): 
De gebruiker van de Open Source software mag de software aanpassen naar eigen inzicht en mag zelf weten of hij de aangepaste code weer beschikbaar stelt aan de Open Source community. Wel ben je vaak verplicht om een verwijzing naar de oorspronkelijk code te maken. Bekende voorbeelden zijn: Apache 2.0, BSD en MIT.

### Reciprocal / weak copyleft (zwak wederkerig): 
De gebruiker van de Open Source software mag de software aanpassen naar eigen inzicht aanpassen, maar moet wel bij verspreiding van de software de originele code mee beschikbaar stellen inclusief de aanpassen daarop. Ook hier ben je vaak verplicht om een verwijzing naar de oorspronkelijk code te maken. Bekende voorbeelden zijn: Mozilla Public License.

### Restricted / strong copyleft (sterk wederkerig): 
Dit is het soort licentie waaronder je het minst geheim mag houden en meest openbaar moet delen. De gebruiker van de open source software mag de software aanpassen naar eigen inzicht aanpassen, maar moet bij verspreiding van de software de originele code mee beschikbaar stellen inclusief de aanpassen daarop. Ook je eigen code die integreert met deze broncode moet openbaar beschikbaar gesteld worden. Bekende voorbeelden zijn: GNU General Public License en GNU Library General Public License.

Een Open Source licentie uit de smaak ‘Restricted / strong copyleft’ vergt meer kennis van deze betreffende Open Source licentie om deze juist te kunnen toe te passen. Als je gebruikt maakt van Open Source software met een Open Source licentie uit deze smaak dien je met meer voorwaarden rekening te houden. Wanneer je onjuist rekening houd met deze voorwaarden loop je het risico dat je aangesproken / aangeklaagd wordt door de oorspronkelijke maker voor onjuist gebruik.

## OSPO Reviewed License checklist
Om de toetsing en het gebruik van Open Source licenties makkelijker te maken, kan een OSPO Reviewed License checklist helpen. OSPO Reviewed License checklist bevat een overzicht van veel gebruikte Open Source licenties en of deze toegestaan zijn voor gebruik binnen je organisatie. Hiermee kun je een helder referentiekader neer te zetten voor je organisatie m.b.t. gebruik van Open Source licenties.